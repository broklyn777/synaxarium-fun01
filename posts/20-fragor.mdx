---
title: "20 Frågor"
date: "Februari 2021"
description: Den kan lekas överallt, och fungerar därför bra både som tidsfördriv på bilresan och som festlek!
thumbnailUrl: "/static/roliglek/2021/tjugo-fragor.jpg"
category: "Inne"
---

![frågesport, 20 frågor](/static/roliglek/2021/tjugo-fragor.jpg)

> 20 frågor, eller vem är jag? som leken också kallas, är en enkel lek som inte kräver några förberedelser eller material. Den kan lekas överallt, och fungerar därför bra både som tidsfördriv på bilresan och som festlek!

### Du behöver

Ingenting.

### Gör så här

- En deltagare ska tänka ut en känd personlighet.
- De andra deltagarna ska sedan försöka att klura ut vilken person som denne tänkt på genom att ställa olika ja/nej-frågor. Frågorna kan t.ex vara “är du en idrottare?”, “är du en kvinna?”, ‘“är du en politiker?” osv.
- Om en deltagare tror sig veta vilken person det handlar om räcker denne upp handen och får gissa, om gissningen är rätt är leken slut, annars fortsätter den med fler frågor tills någon gissar rätt.
- Om ingen kommer på vem personen är innan de 20 frågorna är slut är den som tänkt ut personen vinnare.
