---
title: "Hitta julmaten"
date: "Juli 2021"
description: Den här kluriga bokstavsleken kan både leda till skratt och rynkade pannor!
thumbnailUrl: "/static/roliglek/2021/hitta-julmaten.jpeg"
category: "Inne"
---

![ hinderbana , Rörelse, lek](/static/roliglek/2021/hitta-julmaten.jpeg)

> Den här kluriga bokstavsleken kan både leda till skratt och rynkade pannor! Det är en fördel om man är tillräckligt många så att det blir två lag med ett par deltagare som kan klura tillsammans!

### Du behöver

Papper, pennor

### Gör så här

Förbered leken genom att skriva ner ord med omkastade bokstäver för olika julrätter på ett papper. Nedan finns exempel på namn på omkastade maträtter man kan använda. Kopiera pappret, eller skriv likadana, så att varje lag kan få ett exemplar.

- Dela upp deltagarna i två eller flera lag beroende på antal deltagare totalt.
- Dela ut ett papper var till varje lag med de olika omkastade orden.
- Varje lag ska nu försöka klura ut vilken julrätt som gömmer sig bakom de omkastade bokstäverna.
- Det lag som är klar först vinner!

Exempel på julrätter omkastade till olika namn:

-Nisse Spall (senapssill)

-Ylva Slakt (kalvsylta)

-Siv Gadrack (svagdricka)

-Göran Grisstyr (risgrynsgröt)

-Tyra Pingbod (dopp i grytan)

-Ulla T Brökt ( köttbullar)

-Lasse Dartböld (rödbetssallad)

-Vilma Törp (vörtlimpa)

-Ulf Stik (lutfisk)

-Lisa Latanram (ris ala malta)

-Lina Sjukk (julskinka)

-Lasse Pryt (pressylta)

-Sten Frans Sosselej ( janssons frestelse)
