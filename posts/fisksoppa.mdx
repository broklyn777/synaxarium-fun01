---
title: "Fisksoppa"
date: "Mars 2021"
description: I fisksoppa är barnen uppdelade i olika grupper som alla har varsitt fisknamn.
thumbnailUrl: "/static/roliglek/2021/fisksoppa.jpg"
category: "Ute"
---

![fisksoppa](/static/roliglek/2021/fisksoppa.jpg)

> I fisksoppa är barnen uppdelade i olika grupper som alla har varsitt fisknamn. Fiskarna är ute och simmar i omgångar, men se upp, i mitten står hajen och väntar på att fånga in så många fiskar som möjligt!

### Du behöver

En stor yta att leka på, om leken är inomhus behövs en stor lokal, t.ex en gympasal.

### Gör så här

- Dela upp gruppen i fyra lag med namn på fyra fisksorter.
- En person får vara haj, och stå i mitten av de olika lagen, som placerar sig i sina grupper en bit från hajen, och med jämna mellanrum runt om.
- Lekledaren ropar sedan ut ett av namnet på en av de olika fisksorterna, och då ska dessa “ut och simma” från sitt bo.
- Fiskarna springer runt hajen, och när lekledaren säger “hajen kommer “ så börjar hajen att jaga fiskarna på planen, det gäller då för dessa att så snabbt som möjligt ta sig tillbaka till sitt bo utan att bli fångade av hajen!
- Lyckas hajen att fånga någon, eller flera fiskar, så blir dessa hajar istället, och får stå med hajarna i mitten av planen istället.
- Nästa gång någon fisksort är ute och simmar, så finns det flera hajar att se upp för, leken blir då svårare och svårare ju fler fiskar som förvandlas till hajar under lekens gång!
- Om lekledaren säger “fisksoppa” istället för namnet på en av fisksorterna, så ska alla fiskarna ut och simma, och försöka undvika att bli fångade av hajen/hajarna när lekledaren ropar att hajen kommer! Lekledaren kan också variera med att säga namnet på flera av fisksorterna så att det blir flera lag på planen samtidigt.
- Leken är slut då alla fiskar förvandlats till hajar.

Leken kan varieras genom att man använder musik då fiskarna är ute om simmar på planen, lekledaren stannar då musiken, istället för att säga hajen kommer, när det är dags för fiskarna att snabbt simma tillbaka till sitt bo utan att bli fångade.
