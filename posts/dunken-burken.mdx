---
title: "Dunken Burken"
date: "Februari 2021"
description: Dunken, eller "burken" som den också kallas, är en lek som många känner igen från sin barndom.
thumbnailUrl: "/static/roliglek/2021/burken-dunken.jpg"
category: "Ute"
---

![burken-dunken](/static/roliglek/2021/burken-dunken.jpg)

> Dunken, eller "burken" som den också kallas, är en lek som många känner igen från sin barndom. Reglerna kan variera, man kan t.ex ha möjligheten att bli fri igen om en annan deltagare lyckas göra "fridunk"

### Du behöver

En burk/en upp-och nedvänd hink/flaggstång eller sten som man kan använda för att “dunka”.

### Gör så här

- Placera burken på ett lämpligt ställe, eller bestäm om t.ex en flaggstång eller sten ska vara “dunken”. Det är en fördel om dunken står på en öppen plats med många olika gömställen runtom.
- En deltagare utses till “jagare” och räknar till 100. Resten av deltagarna springer då och gömmer sig på olika platser.
- När jagaren räknat klart börjar denne gå runt och leta efter alla som gömt sig.
- Om jagaren får syn på någon ska jagaren springa fram till dunken och säga “dunk för Lisa (namnet på den hittade). Den hittade får då ställa sig i ett “fängelse”, en plats där alla hittade samlas.
- Den som hittas av jagaren har en chans att gå fri om man före jagaren hinner springa fram till dunken, lägga handen på burken/hinken alt foten på stenen beroende på vad som är “dunken”, och säga “dunk för mig 1,2,3”. Då är man fri och får gömma sig igen, medan jagaren blundar och räknar till 25. De som redan gömt sig har då chansen att snabbt byta gömställe, vilket kan göra det svårare för jagaren som kan få leta igenom vissa platser igen.
- Då alla gömda blivit hittade av jagaren och placerade i fängelset, är leken slut. Den som hittades först får då vara jagare i nästa omgång.

Man kan variera leken genom att lägga till möjligheten att den som är kvar sist som gömd har möjlighet att “fridunka” alla hittade i fängelset, genom att hinna före jagaren till “dunken” då man hittats, och säga “fridunk”. Då får alla i fängelset fria och får springa och gömma sig igenom medan jagaren räknar till 50.
