---
title: "Dansstopp"
date: "Februari 2021"
description: Dansstopp är en favorit på barnkalas!
thumbnailUrl: "/static/roliglek/2021/dansstopp.jpg"
category: "Inne"
---

![Dansstopp](/static/roliglek/2021/dansstopp.jpg)

> Dansstopp är en favorit på barnkalas! Det gäller att vara beredd när musiken stannar, då gäller det nämligen att stå stilla som en staty!

### Du behöver

Bra musik, som går att pausa enkelt.

### Gör så här

Förbered leken genom att ta fram musik som barnen gillar, se till att det går lätt att pausa musiken under lekens gång.

- Alla deltagare sprider ut sig på golvet och börjar dansa när musiken startar.
- Lekledaren är beredd att stanna musiken efter en stund. Så fort lekledaren stannar musiken så ska alla sluta dansa och stå blixtstilla som “statyer”.
- Den som inte står helt stilla åker ur tävlingen och får sätta sig på sidan.
- Sedan sätts musiken på igen och alla börjar åter att dansa, tills musiken återigen stannar och de/den som inte står helt stilla åker ut.
- Leken fortsätter på detta sätt tills det bara är en person kvar, som då står som vinnare.

Leken kan varieras genom att deltagarna får instruktion om att inta vissa positioner när musiken stannar, som att hålla händerna rakt upp, sätta sig ner osv. De kan också få instruktion att gå till en viss plats i rummet. Detta kan passa särskilt bra på förskolor då man vill träna vissa typer av prepositioner, rörelser och/eller förståelse av begrepp.
