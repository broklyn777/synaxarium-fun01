---
title: "Finn fem fel"
date: "Februari 2021"
description: "I den här leken får barnen klura ut vad som egentligen inte ska vara där."
thumbnailUrl: "/static/roliglek/2021/finn-fem-fel-utomhus.jpeg"
category: "Ute"
---

![Finn fem fel,  hitta saker](/static/roliglek/2021/finn-fem-fel-utomhus.jpeg)

> Vad är det som inte hör hemma på en viss plats i naturen? I den här leken får barnen klura ut vad som egentligen inte ska vara där, utan som är utplacerat av lekledaren!

### Du behöver

Fem saker som inte hör hemma i naturen, t.ex kläder, godispapper, en flaska. Papper, pennor.

### Gör så här

Förbered leken genom att placera ut sakerna längs den avgränsade slingan i naturen. Beroende på ålder och svårighetsgrad kan man välja olika saker. För en enklare variant kan man ta saker som klädesplagg, köksredskap, papper och liknande. För en svårare lek kan man välja saker som redan finns i naturen, men som egentligen hör hemma på en annan plats! Man kan då ta växtdelar från en plats och sätta på en annan, så att det går att upptäcka, men blir lagom klurigt. En kotte i ett lövträd och en blomma i en gran kan vara sådant som är lagom svårt. För att det ska gå att upptäcka kan man hänga det i ett snöre så att det dinglar lite, annars kan det bli för svårt att se.

- Dela upp barnen i två lag med ett par deltagare i varje lag.

- Varje lag ska sedan gå längs slingan och försöka identifiera vad som inte hör hemma där. Lagen går med ett visst mellanrum så att inte övriga lag hör, eller märker vad de andra lagen hittat!

- Lagen kan antingen skriva upp, eller försöka komma ihåg vilka felen var.

- När alla barnen är tillbaka till utgångspunkten så turas man om att berätta vilka fel man upptäckt. Vill man ha ett tävlingsmoment i leken så kan man ta tid på de olika lagen, och det lag som hittade felen först vinner då!
