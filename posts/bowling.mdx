---
title: "Bowling"
date: "Mars 2021"
category: "Ute"
description: Bowling passar bra att leka utomhus på sommaren, och kan också göras inomhus, om man har gott om utrymme!
thumbnailUrl: "/static/roliglek/2021/bowling.jpg"
author: ""
---

![ bokstavsjakt](/static/roliglek/2021/bowling.jpg")

> Bowling passar bra att leka utomhus på sommaren, och kan också göras inomhus, om man har gott om utrymme! Reglerna är enkla, rulla bollen och få ner så många käglor som möjligt!

### Du behöver

Tio stycken bowlingkäglor av något slag, t.ex PET-flaskor. En lagom stor boll. Ev. tejp (om inomhus).

### Gör så här

- Dela upp deltagarna i två lag.
- Varje lag ska försöka få ner så många käglor som möjligt. Man turas i laget att vara den som
  bowlar om man är flera deltagare i varje lag.
- Deltagaren som bowlar har två kast på sig att få ner så många käglor som möjligt i samma
  omgång, sedan är det andra lagets tur.
- Skriv upp hur många poäng laget fick i omgången. Strike, som innebär att man får ner alla
  käglor på första slaget, ger 15 poäng. Spärr, som innebär att man får ner alla käglor på andra
  slaget, ger 12 poäng. Om man inte lyckas få ner alla käglor på sina två försök får man en
  poäng per nerslagen kägla.
- Summera poängen för varje lag när leken är slut. Laget som fått högst poäng vinner
