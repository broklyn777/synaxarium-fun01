---
title: "Gissa juldoften"
date: "December 2021"
description: "Att gissa vad det för doft man känner när man inte får använda ögonen kan vara svårare än man tror! "
thumbnailUrl: "/static/roliglek/2021/gissa-juldoften.jpeg"
category: "Inne"
tid: "60 min"
---

![gissa,  jul ](/static/roliglek/2021/gissa-juldoften.jpeg)

> Att gissa vad det för doft man känner när man inte får använda ögonen kan vara svårare än man tror! I denna variant är det juldofter som står i fokus. Apelsin, nejlika, hyacint och glögg kan fyllas i burkarna.

### Du behöver

Glasburkar. Olika juldofter, t.ex nejlika, kanel, apelsin, glögg och hyacint. Ögonbindel.

### Gör så här

Förbered leken genom att fylla olika burkar med innehåll på sådant som vi förknippar med julen. Det kan t.ex vara apelsin, nejlika, glögg, pepparkakor, saffran och hyacint.

- Alla deltagare får vara i ett rum bredvid, eller en bit ifrån bordet, så att de inte hör vilka svar som den som luktar i burkarna ger.

- Ge deltagaren en burk i taget, och skriv ner gissningen på ett papper.

- När deltagaren luktat på allt, är det dags för nästa deltagare.
  Summera antal rätt för varje deltagare när alla fått gå fram till bordet och gissat.
- Den som får flest rätt vinner!

Leken kan också göras lagvis. Då får flera deltagare ha ögonbindel, och tillsammans gissa vad det kan vara för doft. Det kan bli roliga gissningar och diskussioner om man gör leken lagvis då det kan variera mycket vad man tror att det är för doft!
