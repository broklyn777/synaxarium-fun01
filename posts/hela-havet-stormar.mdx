---
title: "Hela havet stormar"
date: "Juli 2021"
description: Hela havet stormar är en vanlig lek på barnkalas för lite större barn.
thumbnailUrl: "/static/roliglek/2021/hela-havet-stormar.jpeg"
category: "Många"
---

![ Många,dans , innomhus lek](/static/roliglek/2021/hela-havet-stormar.jpeg)

> Hela havet stormar är en vanlig lek på barnkalas för lite större barn. Det gäller att snabbt få en ledig plats när musiken stannar!

### Du behöver

### Gör så här

Förbered leken genom att ställa upp stolar i mitten av ett rymligt rum. Det ska vara en stol mindre än antalet deltagare. Stolarna ska stå uppställda så att hälften av stolarna står med ryggen mot den andra hälften av stolarna. Det blir då två rader med stolar där ryggarna möts. Man kan också ställa stolarna så att de bildar en cirkel, med ryggarna inåt. Leta upp musik som barnen gillar, och som går lätt att pausa mellan omgångarna.

- När leken börjar ska deltagarna gå runt stolarna på rad, med händerna bakom ryggen.
- När musiken plötsligt stannar gäller det för deltagarna att så fort som möjligt sätta sig på en ledig stol, den som inte får tag i en ledig stol åker ut.
- Sedan tar man bort en stol, och så spelas musiken igen. Nästa som inte fått tag i en ledig plats när musiken åter stannar, åker också ut, och får ställa sig med de som tidigare åkt ut. Ytterligare en stol tas bort.
- På detta sätt fortsätter leken tills det endast är två deltagare kvar, som då får kämpa om den sista stolen! Den som så lyckas sätta sig på den först står som vinnare!
