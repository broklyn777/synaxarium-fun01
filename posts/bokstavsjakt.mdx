---
title: "Bokstavsjakt"
date: "januari 2021"
category: "Inne"
description: Två lag tävlar om att fortast komma på saker på olika teman, t.ex musik, film sport eller geografi.
thumbnailUrl: "/static/roliglek/2021/bokstavsjakt-1.jpg"
author: ""
---

![ bokstavsjakt](/static/roliglek/2021/bokstavsjakt-1.jpg")

> I den här leken gäller det att så fort som möjligt komma på olika saker på en angiven bokstav. Två lag tävlar om att fortast komma på saker på olika teman, t.ex musik, film sport eller geografi.

### Du behöver

Papper och pennor.

### Gör så här

Förbered leken genom att komma på olika teman som leken utgår från, det kan t.ex vara musik, sport och film. Ett lagom antal saker på tema att ta med kan sedan vara ca 2-3 stycken. Om temat är musik kan olika saker att ta med t.ex vara artist eller grupp, låt, melodifestival/eurovision-vinnare, musikal osv. Skriv upp sakerna på ett papper så att det blir lätt för deltagarna att fylla i under lekens gång.

- Dela upp deltagarna i två lag.
- Ge varje lag ett papper med de teman och rubriker som ska fyllas i under varje omgång.
- När lagen är redo säger du en bokstav, t.ex D.
- Lagen ska nu så fort som möjligt komma på saker som börjar på D, utifrån de teman som lekledaren tagit fram innan. Om temat var musik kan det vara artist: Darin, Grupp: Def Leppard osv. Det gäller också att lagen sitter en bit från varandra, så att de inte hör vad det andra laget kommer fram till!
- När ett lag är klart, avslutar man omgången och går igenom svaren, och varje lag får poäng för varje rätt svar.
- Summera poängen för varje lag efter ett antal omgångar, laget med högst poäng vinner!
