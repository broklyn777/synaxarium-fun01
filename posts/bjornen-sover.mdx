---
title: "Björnen sover"
date: "Mars 2022"
category: "Inne"
description: Björnen sover passar bra som lek för de yngsta barnen.
thumbnailUrl: "/static/roliglek/2021/bjornen-sover.jpg"
author: ""
---

![ björnen sover](/static/roliglek/2021/bjornen-sover.jpg)

> Björnen sover passar bra som lek för de yngsta barnen. Den leks ofta på förskolor, och kräver inga förberedelser eller material.

### Du behöver

Ingenting.

### Gör så här

- Ett av barnen får vara björn och krypa ihop i mitten och låtsas sova.
- De andra barnen ska börja smyga runt björnen, och alla sjunger “Björnen sover, björnen sover i sitt lugna bo. Han är inte farlig, bara man är varlig, men man kan dock, men man kan dock, honom aldrig tro!”
- När man sjungit klart, så vaknar björnen, och ska då försöka fånga de andra. Om björnen fångar någon blir denne också björn.
- Alla björnar lägger sig sen och låtsas sova igen, och de andra barnen smyger omkring björnarna och sjunger, och försöker att inte bli fångade när björnarna vaknar!
- Leken är slut när alla blivit björnar, man kan också turas om att vara björn, och leka så länge intresse finns!
