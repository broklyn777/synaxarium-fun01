---
title: "Hinderbana"
date: "Juli 2021"
description: En hinderbana brukar många barn tycka är roligt!
thumbnailUrl: "/static/roliglek/2021/hinderbana.jpeg"
category: "Rörelse"
---

![ hinderbana , Rörelse, lek](/static/roliglek/2021/hinderbana.jpeg)

> En hinderbana brukar många barn tycka är roligt! Om hinderbana är på en lagom svår nivå, och med lite variation så kan det hålla barnen sysselsätta, och i rörelse en lång stund!

### Du behöver

Rockringar, plankor till balansgång, stolar att krypa under, kartonger eller kuddar till hinder.

### Gör så här

Förbered leken genom att ta fram material till banan. Beroende på om man gör hinderbana inom- eller utomhus kan man använda olika saker. De olika grenarna som ingår i hinderbanan kan vara att:

- göra kullerbyttor på en utrullad matta, t.ex en yogamatta eller ett liggunderlag.
- klättra mellan några stadiga grenar på ett lagom stort träd
- Hoppa igenom en rad med utlagda rockringar
- Springa zick-zack mellan olika koner, eller andra markeringar
- Gå balansgång på en lång bräda
- Krypa under en rad med t.ex stolar som det ligger en filt över så att det bildar en tunnel
- Hoppa över några hinder, t.ex en lagom stor kartong eller hög med små kuddar

Start och mål kan markeras med hjälp av hopprep, pinnar eller liknande. Banan kan göras olika svår och med olika hindren beroende på åldern på barnen. Det blir en utmaning för barnen att försöka ta sig igenom de olika hindren, och om de är större så kan det bli en tävling om den som tar sig fram fortast.

Friluftsfrämjandet har tips på hur man kan göra en hinderbana för sommarlek:<br />
[`Friluftsfrämjandets hinderbana pdf`](https://www.friluftsframjandet.se/contentassets/af653c3cbb8b465e87a26d87e29311e8/friluftsframjandet_skogsmulleshinderbana.pdf)

och en för vinterlek:<br />
[`Friluftsfrämjandets hinderbana vinter pdf`](https://www.friluftsframjandet.se/globalassets/ovrigt-webbinnehall/ovriga-bilder/friluftsframjandet_skogsmulleshinderbana_vinter.pdf)
