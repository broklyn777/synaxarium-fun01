---
title: "Flygplansrace"
date: "Januari 2021"
description: "Att ha en flygplanstävling är roligt oavsett om man är två eller flera personer."
thumbnailUrl: "/static/roliglek/2021/flygplanstavling.jpeg"
category: "Inne"
tid: "60 min"
---

![pappersflygplan, flygplansrace ](/static/roliglek/2021/flygplanstavling.jpeg)

> Att ha en flygplanstävling är roligt oavsett om man är två eller flera personer. Inför tävlingen ingår också lite pyssel för att få ihop flygplanen, och man kan förutom den klassiska flygplansmodellen också prova att vika andra modeller för att se vilka som kommer längst!

### Du behöver

Papper att vika flygplan av.

### Gör så här

Börja med att vika ihop ett flygplan var till varje deltagare. Om deltagarna vill vara med och vika så kan alla vika sitt eget flygplan. På Gloop.se finns olika modeller på pappersflygplan, vad sägs om t.ex ”eagle eye”, ”stuntflygplanet” eller ”loopen”. Det kan vara kul att se vilken modell av plan som har den bästa flygsträckan om deltagarna väljer att göra olika modeller. När planen är färdigvikta är det dags för tävling!

- Alla deltagare ställer upp sig längs en linje, det behövs gott om utrymme framåt så att planen kan flyga så långt som möjligt!

- En deltagare i taget, eller alla samtidigt, kastar sina plan framåt.

- Den deltagare som har det plan som kommit längs vinner!

- Leken kan pågå i flera omgångar, och man kan summera poängen efter ett visst antal omgångar, där vinnaren från varje omgång får ett poäng.
