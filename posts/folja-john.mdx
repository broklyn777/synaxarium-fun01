---
title: "Följa John"
date: "Januari 2021"
description: "Följa John passar bra att leka både för små och lite större barn."
thumbnailUrl: "/static/roliglek/2021/folja-john.jpeg"
category: "Alla"
tid: "30 min"
---

![följa John, lek ](/static/roliglek/2021/folja-john.jpeg)

> Följa John passar bra att leka både för små och lite större barn. Det gäller för deltagarna att hänga med i alla rörelser som "John" gör, det kan vara att krypa, springa, hoppa, åla eller att gå på tå!

### Du behöver

Ingenting

### Gör så här

- En av deltagararna börjar med att vara “John”.

- Den som är “John” står först, och sedan står resten av deltagarna på rad bakom “John”.

- Sedan börjar den som är John att röra sig på olika sätt, och det gäller då för deltagarna bakom att göra precis på samma sätt. John kan t.ex krypa, springa, hoppa, åla, snurra och gå baklänges.

- John kan också säga olika saker samtidigt med olika rörelser vilket gör det svårare för deltagarna att härma!

- Efter ett tag byter man person som är John så att alla får vara det en stund.

En variant av följa John som kan göras då det är soligt utomhus är att barnen står bredvid varandra på en lång rad, och tittar på Johns skuggor för att göra likadant! Lite klurigare, men väldigt roligt och lärorikt!
